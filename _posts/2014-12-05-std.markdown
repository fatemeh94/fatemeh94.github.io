---
layout: post
title: "درباره مراحل ابتدایی طراحی سایت چه میدانید؟ "
permalink: blog/start11
parsidate: جمعه ۱۴ آذر ۱۳۹۳
comments: true
imglink: http://f-amiri.ir/assets/img/Administrator.jpg
imgauthor: http://florianklauer.de/
imgauthorname: Florian Klauer
---



  ![alt text]({{site.url}}/assets/img/x.jpg)




اگر درباره مراحل اولیه طراحی یک سایت اطلاعات کافی ندارید حتما این مقاله را مطالعه کنید، در این مقاله مراحل مختلف طراحی سایت به طور کامل توضیح داده شده است.

طراحی صفحات وب در اصل یک هنر است که در عین حال جنبه های فنی فراوانی نیز دارد. هدف هر طراح وب سایت موفق برقراری ارتباط مناسب با مخاطبین سایت و انتقال پیام سایت و پاسخگویی مناسب و شفاف به کاربران سایت و جلب رضایت آنها است.جنبه های فنی طراحی وب سایت در واقع شیوه های پیاده سازی عناصر مختلف یک وب سایت است تا وب سایت با سرعت مناسب بر روی مرورگر مخاطبین نمایش یابد و در عین حال کارآمد و با امنیت مناسب همراه باشد. در واقع یکی از عناصر مهم در طراحی یک وب سایت روان شناسی طراحی صفحات وب است. برای طراحی یک وب سایت موفق مانند هر کار دیگری باید مراحلی را به ترتیب و با دقت و دانش کافی طی کرد تا نهایتا طراحی یک سایت موفق را محقق شود.
#مرحله اول طراحی سایت : نیازسنجی

در اولین مرحله از طراحی یک وب سایت باید مشخص کنید که هدف از طراحی وب سایت مورد نظر چیست. در این مرحله بایستی با مالک وب سایت و یا افراد مطلع درباره زمینه فعالیت وب سایت صحبت و تبادل اطلاعات نمایید. پاسخ هایی که باید در این مرحله به آنها پاسخ داده شود عبارتند از:
·         وب سایت مورد نظر شما جزو کدام دسته از وب سایت های اینترنتی قرار میگیرد؟ آیا وب سایت مورد نظر بیشتر جنبه اطلاع رسانی دارد یا جنبه های دیگری مانند فروش کالا و خدمات و یا سرگرمی و به اشتراک گذاری نظرات کاربران و ... مورد نظر برای طراحی وب سایت است؟

·         مخاطبین وب سایت شما چه افرادی هستند؟ آیا مراجعه کنندگان به وب سایت مورد نظر افراد عام جامعه هستند و یا قشر خاصی از جامعه مورد توجه هستند؟ به عنوان مثال دانشجویان، پزشکان ، تجار و یا ...
·         برآورد اولیه از تعداد مخاطبین سایت و همچنین حجم اطلاعات موجود در سایت. آیا وب سایت مورد نظر برای طراحی جزو سایت های اینترنتی شخصی و کوچک با تعداد بازدیدکنندگان نسبتا محدود طبقه بندی میشود و یا مورد استفاده افراد زیادی قرار خواهد گرفت؟ برای مثال وب سایت یک شرکت تجاری که به تازگی کار خود را آغاز کرده است در بدو راه اندازی بازدیدکننده چندانی نخواهد داشت اما وب سایتی که برای یک مدرسه یا مجموعه آموزشی جهت درج نمرات دانش آموزان راه اندازی میشود قطعا با مراجعین بیشتری در بدو راه اندازی وب سایت مجموعه آموزشی یا مدرسه روبرو خواهد بود.


